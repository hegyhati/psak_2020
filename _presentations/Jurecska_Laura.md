---
presenter: Jurecska Laura
title: "Mesterséges intelligencia a gyógyszeriparban"
---

A mesterséges intelligencia (MI) a legtöbb iparágat jelentősen megváltoztatja majd a következő 1-2 évtizedben, ez alól a gyógyszeripar sem lesz majd kivétel. Az előadás a gyógyszercégek szemszögéből vizsgálja a mesterséges intelligencia térnyerését, valamint döntéstámogató és -előkészítő szerepét. Hogyan változhat meg a gyógyszerek tervezése és a klinikai vizsgálatok részvevőinek kiválasztása? Miként vehet részt az MI a gyógyszerek biztonságosságáról gyűjtött adatok elemzésében és a gyógyszerszedési szabályok betartásának követésében? Hogyan segítheti a diagnosztizálást, valamint a ritka betegségek felismerését? Alkalmazható-e a mesterséges intelligencia a marketingstratégia megújítására? Milyen iparjogvédelmi vonatkozásai vannak az MI gyógyszerkutatásban történő alkalmazásának? Az előadás ezekre a kérdésekre keresi a választ és mutat be néhány már jelenleg is futó gyógyszeripari projektet, ahol mesterséges intelligenciát is alkalmaznak.

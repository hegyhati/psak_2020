---
presenter: Udvari Beáta, Vizi Noémi
title: "A globális állampolgárság a Z generáció körében"
---

Mind a Fenntartható Fejlesztési Célok, mind az EU kiemelt figyelmet fordít a globális állampolgár kérdésére. Annak érdekében, hogy felelős globális állampolgárok legyünk, az oktatásnak jelentős szerepe van, és a fiatalokra (Z generáció) egyre nagyobb feladat hárul. A Z generáció tagjai 1995-2001 között születtek, így elég idősek ahhoz, hogy megértsék a körülöttük zajló globális folyamatokat és tegyenek ellenük valamit. A kutatás célja, hogy a Z generáció globális problémák iránti attitűdjét megvizsgáljuk. Online felmérés keretében tesszük ezt meg, amely várhatóan nem csak magyar, de Magyarországon tanuló külföldi hallgatókat is elér majd. Így a kutatás lehetővé teszi annak összehasonlítását, hogy a külföldi és a magyar hallgatók között milyen különbségek figyelhetőek meg.

---
presenter: Hegyháti Máté
title: Logikai fejtörők informatikus szemmel
---

Nehéz volna manapság olyan embert találni, aki még soha nem találkozott valamilyen logikai feladvánnyal. Bár ilyen feladatokat már többszáz éve találnak ki, talán az utóbbi néhány évben váltak széles körben elterjedtté és népszerűvé. Szinte mindenki találkozott már Sudoku feladvánnyal egy újság végén, gyerekek milliói olvasták Hermione érvelését a Bölcsek kövében Piton professzor próbatételénél, és még hosszan sorolhatnánk a példákat. Azok a fiatalok, akik matematikában versenyeztek középiskolás korukban, mind olvasták Raymond Smullyan könyveit, és lelkesen vetették bele magukat egy-egy nehezebb fejtörő megoldásába. Néhány évvel később ezen fiatalok jó része temérdek matematikai, informatikai eszközt sajátított el, melyek birtokában már egészen más szemmel tekintenek a hasonló feladványokra.

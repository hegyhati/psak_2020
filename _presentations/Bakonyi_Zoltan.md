---
presenter: Bakonyi Zoltán
title: "Miként növelhető a szervezet bizalma a gépi tanulásban?"
---

A gépi tanulásra építő döntéstámogató megoldások növelhetik a vállalat versenyképességét, így nem meglepő, hogy ezek beépítése a szervezeti működésbe kulcsfontosságú. Viszont a munkafolyamatokba való beépítés csak akkor lehet sikeres, ha a szervezet tagjai megbíznak a gépi tanulás javaslataiban. E tanulmány egy 32 mélyinterjúra épülő kutatás, mely olyan gyakorlati példákat gyűjtött, mely az adatalapú döntéshozatalba vetett bizalommal foglalkoztak. A kutatás főbb eredménye, hogy az szervezet tagjai más-más elvárásokat fogalmaznak meg a gépi tanulás megbízhatóságával szemben, ha eltérő célokkal rendelkeznek (ilyen célok lehetnek a jobb előrejelzés készítése, a szervezet terheinek csökkentése, vagy a nagyobb kontroll elérése). Ennek megfelelően a bizalom növelő tényezők is különböznek a szervezeten belül.

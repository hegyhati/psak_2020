---
presenter: Máté Zsolt
title: Magyarország részvétele 1956-os melbourne-i olimpián az ausztrál források tükrében
---

Az 1956-os magyar forradalom és szabadságharchoz kapcsolódó, a világon az egyik legismertebb esemény a melbourne-i olimpia véres vizilabda-mérközése. Előadásomnak a célja, hogy a Magyarország részvételét, a magyar delegációval kapcsolatos eseményeket egy ausztrál nézőpontból mutassam be. Kutatásom alapját egy 2019-ben folytatott ausztráliai könyvtári és levéltári kutatás biztosítja.

A magyar forradalom híre kapcsán szinte az utolsó pillanatban kellett az olimpiát szervezőknek cselekednie. Új, a szovjet delegációtól távoleső szállást kellett biztosítaniuk. Megnövelt védelmi intézkedések követték a magyar csapat mérközéseit. Az ausztrál lapok megemlékeztek minden magyar sikerről és elismerősen nyilatkoztak a magyarok sikereiről. Az ausztrál társadalom a magyar csapatot rengeteg adománnyal, felajánlással is ellátta. Miközben a bizonytalan helyzetben több sportoló menekültkérelmet adott be, hogy Ausztráliában kezdjen új életet.

Előadásomban azokra a kérdésekre keresem a választ, hogy miben változtatta a magyar delegációra vonatkozó előkészületeket a forradalom híre és eseményei. Hogyan kezelték a szovjet és magyar sportolók védelmét? Milyen volt a magyar sikerek sajtóvisszhangja Ausztráliában? Hogyan fogadta az ausztrál titkosszolgálat a magyar delegáció tagjainak menekültkérelmeit?

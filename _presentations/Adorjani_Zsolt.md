---
presenter: Adorjáni Zsolt
title: Gyermekképek a hellenisztikus irodalomban
---

Általános vélekedés a hellenisztikus irodalommal kapcsolatban, hogy itt jelenik meg először a gyermekség realisztikus ábrázolása. Ennek hátterében sokan a képzőművészet hatását sejtik. Akármint legyen is, annyi bizonyosan állítható, hogy a jelenség mögött a gyermekség önértékének felfedezése áll. Előadásomban a gyermek irodalmi ábrázolásának legemlékezetesebb példáiból szemezgetek (Kallimachos Hyllosa és Artemise, Apollónios Rhodios és Moschos Erósa, Theokritos kis Héraklése). Valamennyi bővelkedik humoros mozzanatokban, ami a témát különösen alkalmassá teszi tudománynépszerűsítő előadásban történő bemutatásra.

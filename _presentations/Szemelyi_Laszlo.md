---
presenter: Személyi László
title: "Virtuális rendezvények: a fizikai és az online tér különbségei"
---

A COVID-19 okozta bizonytalanság az idei évben nagy kockázatot jelent a hagyományos fizikai rendezvények szervezésében, továbbá a közönség igényei is átalakulóban vannak: egyre többen (főleg fiatalok, vidékiek és “álláshalmozók”) keresik az online követhető eseményeket. Az olyan események szervezői, mint konferencia, közgyűlés, workshop, tréning vagy egyszerű előadások, minden helyzetben biztosra próbálnak menni, miközben minél tökéletesebben igyekeznek kielégíteni a résztvevőik heterogén igényeit. Ezért az idei eseményeket sokan mindenképp elérhetővé teszik az online térben, és figyelmet szentelnek számos ügyfélélményt befolyásoló területnek: info-portál, regisztráció, belépés, előadások, networking, gamification, stb.

A rendelkezésre álló negyed órában igyekszem feltárni a fizikai és az online tér közti különbségeket, és ezek hatását az esemény-szervezés sikerére. Továbbá tippeket szeretnék adni az online események szervezőinek, hogy minél hatékonyabban érhessék el a rendezvényük céljait. Forrásaim az elmúlt években résztvevőként szerzett tapasztalataim, vállalkozásom ügyfélkörében végzett megfigyeléseim, és néhány nem saját kutatási eredmény.

---
presenter: Varga Zoltán Kristóf
title: "Hogyan szorong a patkány? Klinikai endofenotipusok a preklinikumban"
---

A különböző, abnormális mértékű vagy jellegű szorongással járó betegségek komoly terhet rónak társadalmunkra. Az új terápiák fejlesztése, illetve a már létező kezelések hátterében álló mechanizmusok pontosabb megismerése elsősorban állatmodellek fejlesztésével lehetséges. Ez különösen nagy kihívás, mikor olyan komplex, az emberekre jellemző jelenségeket vizsgálunk, mint a szorongás vagy a depresszió. Előadásom során a teljesség igénye nélkül kísérlem meg bemutatni, milyen lehetőségeink vannak az összetett, mentális kórképek preklinikai modellezésére, és hogy ezek által hogyan juthatunk közelebb azok megértéséhez és kezeléséhez.

---
presenter: Harsányi Szabolcs Gergő
title: "Társasjáték"
---

2019 márciusában kaptam a felkérést, hogy a magyar női tőr válogatott szűkebb keretével (7 fő) dolgozzak az olimpiai kvalifikációs ciklus végéig a csapat sportpszichológusaként. A velük való munkába - természetesen a megfelelő szintű titoktartás betratásával - nyújt némi betekintést az előadás. Hangsúlyt fektetek az alapvető szociál-, és sportpszichológiai jelenségekre, melyek őket érték a bő egy év alatt (pl: hazai rendezésű világbajnokság). Megpróbálok néhány magyarázatot felvillantani az okokból, miért előzhettek meg olyan válogatottakat, melyek tagjai az egyéni világranglistán átlagosan jobban állnak náluk. Végül pedig bemutatom azon társasjátékok sorát, melyet az adott időszakokban adtam nekik.

---
presenter:  Kuthy Antal
title: Data, Information, Knowledge , E – Group 
---

E-Group ICT Software ZRT. százszázalékos magyar tulajdonban lévő innovatív informatikai cégcsoport, 1993.

Az E-Group Zrt. és a Pécsi Tudományegyetem konzorciuma valósítja meg az InnoHealth DataLake, egészségügyi adatokra épített kutatást, innovációt támogató projektet. Adatból információ, információból tudás, tudásból bölcsesség nyerhető, a bölcsesség pedig fenntartható, gazdag és egészséges társadalmat eredményez.

Az IHDL projekt fő célja egy típusában új komplex informatikai rendszer (’adattó’) koncepciójának kidolgozása, infrastruktúrájának megvalósítása és gyakorlati implementálása, ami a PTE valamennyi egészségügyi adatának begyűjtésére, tárolására és az adatok analízisére egyaránt képes.

Projektünk jelentős lépés az adatvagyon számbavételéhez, gondos megtartásához, kezeléséhez, valamint innovatív hasznosíthatóságához.

A projektben három szakmai – informatikai technológiai (IT), orvosi-egészségtudományi és jogi –, egymással szoros összefüggésben működő és kommunikáló modult képeztünk a különféle szakterületek, tevékenység-típusok és szakemberek (informatikusok, mérnökök, klinikusok, egészséggazdasági, egészségtudományi szakemberek és jogászok) koordinált együttműködésére.

A merőben új típusú innovatív informatikai adattó rendszer lehetővé teszi az egészségügyi adatok eddigi hazai gyakorlatot meghaladó kiaknázását.

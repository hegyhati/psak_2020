---
presenter: Szabó Róbert
title: "Az egyévi önkéntességtől az előkészítő-tanfolyamokig: az első világháborús katona-tanulók iskolai kedvezményei"
---

A trianoni béke századik évfordulójához érkezve az első világháború kutatása még mindig időszerű. Ám, miközben a háború hadtörténetének megismerése mellett egyre nagyobb hangsúly kerül a hátország jellegzetességeinek feltárására, napjainkban még mindig kevés szó esik a háború alatti oktatásügy sajátosságairól és annak szereplőiről. E feladatot részben hiánypótolva, tanulmányomban a háborúba önként bevonult vagy besorozott katona-tanulók speciális helyzetét, valamint a számukra a középiskolai tanulmányaik befejezése érdekében foganatosított kedvezmények rendszerét veszem górcső alá. A kérdéskör feltárását az egyéni sorsok megismerése céljából, valamint a releváns szakirodalom szinte teljes hiánya miatt főként levéltári dokumentumok felhasználása segítségével végzem el.

Kulcsszavak: első világháború, katona-tanuló, egyévi önkéntesség, előkészítő-tanfolyam
